---
title: Hoe maak je een goede whiteboard animatie?
slug: whiteboard-animatie-laten-maken
draft: false
date: 2022-05-10T13:07:56.788Z
color: pink
seo:
  description: Hoe maak je een goede whiteboard animatie? Je leest het in de blog.
  title: "Een goede whiteboard animatie maken | Phil & Flo | Blog "
---
Een whiteboard animatie is een manier om makkelijk, veel informatie over te brengen en een manier om mensen tot actie aan te zetten. Maar hoe maak je een goede whiteboard animatie? En waar begin je?

Je leest het in deze blog.

## Wat is een whiteboard animatie?

Een whiteboard animatie bestaat uit tekst, illustraties of andere visuele elementen die getekend of geschreven worden op een whiteboard met een begeleidende voiceover die toelichting geeft of een verhaal vertelt. Vaak (maar niet altijd) is een whiteboard animatie een vorm van een [uitleg animatie](https://www.philenflo.nl/explainer-animatie/). Het is een eenvoudige, maar effectieve manier van animeren.

## Wat heb je eraan?

Eerlijk is eerlijk: Voor sommige doeleinden zijn whiteboard animaties perfect. Maar er zijn ook veel voorbeelden te vinden van situaties waarin een ander type animatie beter tot zijn recht was gekomen.

### Waarom een whiteboard animatie?

• Werkt goed als ondersteuning van een presentatie
• Ideaal om een grote hoeveelheid informatie op een onderhoudende manier over te brengen
• Een whiteboard animatie maakt saaie informatie leuker en complexe informatie makkelijker 
• Relatief goedkoop om te produceren
• Het format zorgt voor focus bij de kijker
• Whiteboard animaties zijn breed inzetbaar: Vrijwel elk bedrijf kan er iets mee

## Whiteboard animaties: een paar handige tips

Wat zeker niet mag ontbreken in elke animatie:

### De basics

Het maakt niet uit om wat voor animatie het gaat, een aantal dingen doe je altijd: Zorg voor duidelijke doelstellingen en een heldere boodschap. Laat de animatie (qua toon en stijl) aansluiten bij alle andere bedrijfscommunicatie, professioneel in elkaar zitten. En gebruik je Call To Actions (CTA) om de kijker inspireren tot actie.

### Een origineel verhaal

Toen whiteboard animaties rond 2010 populair werden, zijn veel bedrijven hierop ingesprongen en hebben één laten maken. Dit zorgde voor veel vergelijkbare en saaie animaties. Voordat je een animatie gaat maken, wat voor soort dan ook, is het belangrijkste: een origineel script. Ook als de vorm al duidelijk is. Zonder verhaal kun je op voorhand al bedenken dat de animatie niet succesvol gaat worden.

### De rol van de hand

De hand die je ziet in whiteboard animaties is meer dan een leuke *gimmick*. Het is een manier om de blik van de kijker te sturen en de aandacht vast te houden, waardoor datgene wat wordt uitgelegd beter overkomt. Maar er is ook wat voor te zeggen om de hand weg te laten. Wanneer de informatie technisch of lastig is, kan de hand afleiden. Daarnaast wordt de hand vaak geassocieerd met een persoonlijke, informele toon. Dus als dat niet de bedoeling is: gewoon weglaten.

### De achtergrond

Ook de witte achtergrond heeft een functie. Het legt namelijk de nadruk op de informatie en zorgt ervoor dat wanneer je kleur in de animatie of tekst gebruikt, dit er extra uitspringt. Maar het hoeft niet per se wit te zijn, een zwart of donkergroen schoolbord werkt ook. Of het effect van een doorzichtig glas, waar op de achterkant wordt geschreven of getekend.

### De animaties

Een belangrijk onderdeel van uitleganimaties of infographics, is dat animaties goed op elkaar aansluiten en naadloos in elkaar overgaan. Dit geeft energie aan het verhaal en zorgt voor samenhang. Zo is het prettig om naar te kijken en neemt het de kijker meein het verhaal op weg naar het eindpunt. De CTA.

## Creatieve illustraties

Dé manier om je whiteboard animatie op te laten vallen tussen alle andere [video's](https://www.philenflo.nl/oplossingen/video-laten-maken/), is door creatieve illustraties te gebruiken. Kies dan wel voor zelfgemaakte illustraties. Je bedrijf en je verhaal is uniek, dus hoe meer de illustraties daarbij passen, hoe beter. Gebruik vooral géén stockillustraties. 

### Wees niet té creatief

De kracht van whiteboard animaties is de eenvoud. Het bestaat uit een achtergrond waarop tekeningen of teksten worden geanimeerd. Laat dit vooral zo. Stop je creativiteit in het verhaal en de illustraties en probeer niet het wiel opnieuw uit te vinden.

## Hoe maak je een whiteboard animatie?

Phil & Flo start altijd met een intake en daarop volgend een creatieve sessie. Een kickoff van het project waarin we samen bekijken welke doelstellingen je wilt behalen met de animatie en wat de belangrijkste boodschap om te communiceren is.

Met de resultaten van deze sessie gaat ons creatieve team aan de slag om een script en storyboard te maken. Deze vormen de basis van de uiteindelijke animatie. Dan komt het belangrijkste: het maken de animatie. Dit wordt gedaan door onze animators in onze studio. Wanneer zij klaar zijn, zorgen we met muziek en de juiste voiceover voor een finishing touch. Je gloednieuwe animatie is klaar om te delen met de buitenwereld. En dan begint het pas echt.