---
title: Alle animatietechnieken op een rij, welke kies jij?
slug: welke-animatietechnieken-gebruiken
weight: 5
draft: false
image:
  source: images/thumbnail-1-1.png
author: aron
date: 2022-05-11T13:30:06.293Z
color: green
seo:
  title: Een 2D of 3D animatie voor mijn bedrijf? | Phil & Flo
  description: Welke animatietechnieken kun jij het beste gebruiken? Wat zijn de
    de verschillen tussen 2D en 3D? Welke past het bij jouw bedrijf?
---
Veel mensen denken bij animatie meteen aan een Disney of Pixar film, maar er zijn veel meer soorten en stijlen. In dit artikel zetten we een aantal zaken op een rijtje die helpen bij het maken van een goede keuze.

Maar eerst de basis. 

## Wat is animatie?

Een [animatie](https://www.philenflo.nl/oplossingen/animatie-laten-maken/) is het achter elkaar afspelen van verschillende stilstaande beelden om zo een illusie van beweging te creëren. Die losse beelden noemen we frames. Er zijn ongeveer 24 frames per seconde nodig voor een vloeiende, realistische beweging. Door 24 beelden per seconde af te spelen ziet ons brein dit niet als losse beelden, maar interpreteert het dit als een logische beweging.

Welke techniek je ook kiest, het principe van het achter elkaar afspelen van beelden om beweging te simuleren blijft hetzelfde.

## Welke animatie stijlen zijn er?

Het is belangrijk om onderscheid te maken tussen traditionele animaties en digitale animaties. Het grootste verschil tussen deze twee? Bij traditionele animatie wordt elk frame door de animator gemaakt en bij digitale animaties gebeurt dit voor een groot deel met software.

De bekendste vormen van ***traditionele animaties*** zijn:

### Getekende animaties of celanimaties

Animaties die bestaan uit grote hoeveelheden tekeningen die op een lichtbak worden getekend en vervolgens met een camera worden gefilmd. Oude Disneyfilms zijn hier een goed voorbeeld van.

### Stop-motion

Bij stop-motion film je een object en verplaats of verander je die in elk frame een beetje, om zo beweging te creëren. Klei animaties en cutout animaties zijn vormen van stop-motion animaties.

De komst van computers eind jaren zeventig heeft het animeren veel makkelijker en efficiënter gemaakt. Software doet nu een deel van het zware werk en niet elk frame hoeft meer handmatig te worden gemaakt.

Tegenwoordig is 95% van de animaties die je online ziet - onder andere in games, advertenties, op YouTube, websites en in banners - waarschijnlijk ***digitale animaties***:

## 2D-animatie

In een [2D-animatie](https://www.philenflo.nl/2d-animatie/) worden verschillende tweedimensionale elementen zoals illustraties, vormen, iconen, diagrammen of typografie gecombineerd om zo een verhaal te vertellen. En dit werkt nog steeds heel goed. Voor sommige doeleinden is soms zelfs beter om het bij 2D te houden in plaats van voor 3D te gaan. 

2D-animaties zijn nog steeds de meest gebruikte vorm van animaties voor cartoons, presentaties, marketing, advertenties, games, of binnen e-learning content. 

Waarom 2D? 2D is goedkoper en sneller om te produceren én werkt goed voor het uitleggen of eenvoudig visualiseren van concepten. 

{{< youtube id="KM2OJEhR2SY" class="aspect-w-16 aspect-h-9" title="2D animatie K3 Pebbelstone" >}}

## 3D-animatie

Met de komst van 3D in de jaren negentig werden animaties steeds realistischer. Iedereen kent natuurlijk de bekende 3D-films. Maar er is meer: [3D-animaties](https://www.philenflo.nl/3-d-animatie-laten-maken/) kunnen ook worden gebruikt om wetenschappelijke, medische, technische of complexe processen of producten op een visuele - en boeiende - manier uit te leggen. Of voor een [bedrijfsvideo](https://www.philenflo.nl/bedrijfsvideo/) of [uitleganimatie](https://www.philenflo.nl/uitleganimatie-laten-maken/). 

3D animaties worden gemaakt door objecten in 3D te modelleren met 3D-software. Die 3D modellen worden geanimeerd weergegeven in een 3D omgeving. Door nieuwe innovaties zoals AI en motion capture (waarbij de beweging van mensen wordt opgenomen en gebruikt als basis voor de beweging in een 3D animatie) worden animaties nog altijd realistischer. Dit is hét grote voordeel van 3D animaties. Daarentegen brengt de complexiteit wel hogere productiekosten en een langere doorlooptijd met zich mee.

{{< youtube id="8tKtbeTsmfQ" class="aspect-w-16 aspect-h-9" title="3D animatie beroeps organisatie kunstenaars" >}}

## Animatie stijlen

Bijna alle vormen van animaties zijn onder te verdelen in deze twee categorieën. Je hebt bijvoorbeeld [virtual reality](https://www.philenflo.nl/oplossingen/virtual-reality/) animaties die voornamelijk in 3D worden gemaakt. [Whiteboard animaties](https://www.philenflo.nl/blog/whiteboard-animatie-laten-maken/) of screencaptures zijn altijd 2D. Maar er is ook een grijs gebied als het gaat om animatie-stijlen. Uitleganimaties bijvoorbeeld, kunnen net zo goed in 2D als 3D worden gemaakt en datzelfde geldt voor infographics, typografische animaties en motion graphics. En waarom eigenlijk kiezen? 2D en 3D zijn samen een prima combinatie.

## Een keuze maken

Op het eerste gezicht lijken de verschillen tussen de soorten animaties heel groot, maar in ongeveer honderd jaar animaties is niet veel veranderd. 

Het begint met informatie, een verhaal. Dat wordt vastgelegd in een script of storyboard en vervolgens omgezet in een animatie. Animatietechnieken zijn daarbij ondergeschikt, omdat het uiteindelijk gaat om het zo goed mogelijk overbrengen van een bepaalde boodschap. 

Voor het maken van een keuze zijn uiteindelijk andere overwegingen belangrijker. Budget bijvoorbeeld. Maar ook: 

### Hoe wordt de animatie gebruikt?

Hoe de animatie wordt gebruikt, bepaalt voor een groot deel welke animatiestijl het beste werkt. Wordt de animatie gemaakt om te delen op social media? Dan werkt een korte inspirerende animatie beter dan een uitgebreidere video waarin je alle functies van een product toelicht, zoals je zou doen in een [productvideo](https://www.philenflo.nl/3d-productvideo/).

### Wat is het belangrijkste doel?

Een animatie kan verschillende doelen hebben. Kijkers iets laten downloaden, iets verkopen of iets uitleggen of promoten. Het doel bepaalt de soort animatie, de lengte, toon en het belangrijkste, de boodschap.

### Wat past het best bij mijn bedrijf?

Voor een advocatenkantoor dat een animatie zoekt om de werkwijze toe te lichten op de website, is een cartoon minder geschikt. Of wel natuurlijk, als dat past bij de rest van de huisstijl en toon die wordt gebruikt in alle andere communicatie. Denk ook aan huisstijlelementen zoals kleur en typografie en hoe die kunnen worden gebruikt in de animatie.

### Wie is de doelgroep?

Wat wil de doelgroep en waar kijken ze vooral naar? Hoe gebruiken ze animaties en hoe passen andere bedrijven animaties toe voor die doelgroep? Doelgroep is een belangrijke factor om naar te kijken voor het bepalen van stijl en inhoud van de animatie.

{{< youtube id="qMxmNi7gH9I" class="aspect-w-16 aspect-h-9" title="2D animatie Amerikaanse verkiezingen" >}}

## Final thoughts

Het kan lastig zijn om een goede keuze te maken voor een animatietechniek of stijl. Gelukkig hebben wij dit vaker gedaan. Als jij hierover van gedachten wilt wisselen met één van onze specialisten, [plan dan snel een sessie in](https://www.philenflo.nl/30-minuten/).