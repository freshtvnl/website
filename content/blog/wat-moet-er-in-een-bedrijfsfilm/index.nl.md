---
title: Wat moet er in een bedrijfsfilm?
slug: bedrijfsfilm-maken
draft: false
image:
  source: images/payconiq2.jpg
author: suzan-abbas
date: 2022-05-11T09:00:00.804Z
color: blue
seo:
  title: Het geheim van een goede bedrijfsfilm | Blog | Phil & Flo
  description: Wat moet er in een bedrijfsfilm? In dit blog leggen we je alles
    uit. We geven je ook direct waardevolle tips voor de verspreiding..
---
Een bedrijfsfilm is een video die het unieke verhaal van een bedrijf vertelt en waarin duidelijk wordt waarom jullie bestaan. Vaak makkelijker gezegd dan gedaan. Want waar begin je? Wat is het geheim van een goede bedrijfsfilm? En wat moet er zeker in? We geven een aantal tips.

## Een duidelijk doel

De eerste stap: Een doel bepalen. Met een [bedrijfsfilm](https://www.philenflo.nl/bedrijfsfilm-laten-maken/) kun je namelijk alle kanten op. Het bedrijf voorstellen, maar je kunt een video ook gebruiken om nieuwe klanten te zoeken of om nieuwe werknemers te vinden. Het kan dus ook ingezet worden als [employer branding video](https://www.philenflo.nl/oplossingen/employer-branding/). Elk doel heeft een eigen doelgroep en vereist weer een andere aanpak. 

Vergeet bij het bepalen van de doelstelling de klant niet. Denk goed na over wat die uiteindelijk nodig heeft. De meeste klanten vragen zich uiteindelijk één ding af: What's in it for me?

## Een heldere boodschap

Wat de boodschap precies is maakt niet zoveel uit (alhoewel…), maar het allerbelangrijkst is om het simpel te houden, maar is tegelijkertijd ook het moeilijkst. 

Want het is verleidelijk om alles over het bedrijf én de geschiedenis én de producten én de belangrijke processen én jullie enthousiaste team te willen vertellen, maar dat is beter van niet. Focus op het doel en de belangrijkste boodschap. Dat is al goed genoeg. Meer informatie kun je altijd kwijt op de website of in een andere video. 

## Kort en to the point

Kom snel to the point. In de eerste paar seconden beslist iemand (onbewust) of de video wordt uitgekeken of niet. Dus maak de eerste seconden boeiend of probeer de aandacht trekken, daarna kun je wat meer de tijd nemen om iets uit te leggen.

Ons wordt vaak gevraagd naar de ideale lengte voor een video. Die bestaat niet, maar online is korter vaak beter. Op social media is nog korter vaak beter. Om een richtlijn te geven: ergens tussen de 30 seconden tot 3 minuten is ideaal. Het is ook handig om meerdere versies van verschillende lengtes achter de hand te hebben om te gebruiken op verschillende kanalen.

## Vertel een verhaal

Een bedrijfsvideo kan niet zonder een goed verhaal. Iemand voor de camera zetten laten vertellen over het bedrijf kan. Maar een verhaal werkt beter. Verhalen zijn zo effectief omdat de kijker zich er mee identificeert.

Enkele ingrediënten om hiermee te beginnen zijn karakters, een plot of een bepaalde setting waar de film zich afspeelt. Verder kun je gebruik maken van ondersteuning in de vorm van muziek, geluidseffecten en [voice-overs](https://www.philenflo.nl/kennisbank/wat-is-een-voice-over/). Ook niet onbelangrijk: de montage. Zo versterk je de boodschap en maak je het meeste impact.

## Laat mensen iets voelen

Emotie is één van de belangrijkste drijfveren achter menselijk gedrag. Ook al denken mensen dat ze rationele beslissingen nemen, in de meeste gevallen zijn onze acties meestal onbewust en gebaseerd op gevoel. Eerst voelen dan doen. 

En dat doen dat kan van alles zijn: iets kopen, ons e-mail adres invullen, content delen. En het werkt met alle emoties. Wanneer onze gevoelens van blijdschap worden getriggerd willen we dit delen met anderen bijvoorbeeld. Of angst, denk aan FOMO (Fear Of Missing Out). Of vertrouwen. Wanneer we het gevoel hebben dat we iemand of een bedrijf vertrouwen zijn we eerder geneigd om dit bedrijf in te schakelen of de boodschap te geloven.

![](images/jde-marcilla1.jpg "Bedrijfsfilms voor Douwe Egberts")

## Professionaliteit

Professionaliteit zorgt ervoor dat je als bedrijf serieus wordt genomen. En professioneel betekent niet saai. Het mag best humoristisch, informeel, luchtig of creatief zijn, maar zorg voor een professionele aanpak. Dit geldt voor alle onderdelen van de video: van de inhoud tot de post-productie en van de toon tot aan gebruik van de huisstijl zodat de bedrijfsfilm in het verlengde, ligt van de andere marketing uitingen.

## Verspreid de video

Als de video klaar is, begint het eigenlijk pas. Het is zonde van de moeite als uiteindelijk niemand de bedrijfsfilm te zien krijgt. Verspreid de video zelf op je website en via social media of betaalde advertenties.

## Vergeet de Call to action niet

Een call to action is een belangrijke manier om iets gedaan te krijgen. Traffic naar je website, andere video's bekijken. Het kan van alles zijn. 

### Meer weten over een bedrijfsfilm?

[Laat je gegevens achter](https://www.philenflo.nl/contact/) en onze specialisten nemen contact met je op.